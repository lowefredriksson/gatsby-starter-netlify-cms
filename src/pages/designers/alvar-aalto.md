---
templateKey: designers
title: Alvar Aalto
description: 'description!!:)'
tags:
  - d
---
Den finska arkitekten och formgivaren Alvar Aalto är Finlands genom tiderna största förespråkare för modern möbeldesign och arkitektur. Han var en av "giganterna" som formade nordisk modernism och har under sin livstid ritat en mängd funktionalistiska byggnader världen över. Likväl står Aalto bakom några av vår tids främsta ikoner inom möbeldesign. Alvar Aalto hade en personlig tolkning av funktionalism med sina mjuka, organiska former och böjda linjer. För att få utlopp för sin kreativitet grundade han Finlands allra största möbeltillverkare Artek, som han startade tillsammans med Aino Aalto, Nils-Gustav Hahl och Maire Gullichsen – fyra talangfulla personer som var starkt präglade av radikala ideologier som än idag är relevant inom möbelformgivning.



Hugo Alvar Henrik Aalto föddes den 3 februari 1898 i Kuortane, Finland. Hans far Johan Henrik Aalto, var en finsktalande lantmäteriarbetare och hans mor, Selma Matilda Hackstedt, var en svensktalande postexpedit. Alvar var en av fyra barn och när han var fem år gammal flyttade familjen till Alajärvi och vidare till Jyväskylä som ligger i de centrala delarna av Finland. I barndomen följde unga Aalto med sin far på hans resor som lantmätare och fick då lära sig grunderna i fastighetsgränser, miljöer och marker. Han kom att gå ur grundskolan samt gymnasiet och därefter valde han att ta målarklasser hos en lokal konstnär. Det var då unga Alvar beslöt sig för att söka in till arkitekturlinjen på Helsingfors Tekniska Universitet.



Även då Aalto blev inkallad i Finska Kriget så fortsatte han sina studier när freden kom. Redan på universitet så ritade och byggde Alvar sitt första hus i byn Alajärvi. Ett hus hans familj och han själv kom att bo i. År 1921 erlagde han sin examen i arkitektur. Dock valde han att gå tillbaka till militären och under sommaren år 1923 blev han befälofficer. Under åren i militären och vid universitetet så reste Alvar i Skandinavien. Mestadels gick resorna till Stockholm och Göteborg där han arbetade under arkitekten Arvid Bjerke, vilket ledde till ritningar av parhus. När militärtjänsten var över var Alvar redo att starta sin första verksamhet: ett arkitektkontor som gick under namnet "Alvar Aalto: ’Arkitekt och Monumental Konstnär’" i hans hemstad Jyväskylä.
